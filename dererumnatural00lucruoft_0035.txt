T. LUCRETI CARI

DE RERUM NATURA

LIBER QUINTUS.

QUIS potis est dignum pollenti pectore carmen

Condere pro rerum maiestate hisque repertis?

Quisve valet verbis tantum qui fingere laudes

Pro meritis eius possit qui talia nobis

Pectore parta suo quaesitaque praemia liquit? 5
Nemo, ut opinor, erit mortali corpore cretus.

Nam si, ut ipsa petit maiestas cognita rerum,

Dicendum est, deus ille fuit, deus, inclyte Memmi,

Qui princeps vitae rationem invenit eam quae

Nunc appellatur sapientia, quique per artem 10
Fluctibus e tantis vitam tantisque tenebris
In tam tranquillo et tam clara luce IOQVst· Μ

Confer enim divina aliorum antiqua reperta3

Namque Ceres fertur fruges Liberque liquoris

Vitigeni laticem mortalibus instituisse 3 15
Cum tamen his posset sine rebus vita manere,

Ut fama est aliquas etiam nunc vivere gentes.

At bene non poterat sine puro pectore vivi 3

Quo magis hic merito nobis deus esse videtur,

Ex quo nunc etiam per magnas didita gentes 20

