42 DE RERUM NATURA

Nec ratione alia possunt tam levia gigni
Insilia ac fusi, radii scapique sonantes.
Et facere ante viros lanam natura coegit

Quam muliebre genus3 narn longe praestat in arte 1355

Et sollertius est multo genus omne virile ;
Agricolae donec vitio vertere severi,

Ut muliebribus id manibus concedere vellent
Atque ipsi pariter durum sufferre laborem

Atque opere in duro durarent membra manusque.

At specimen sationis et insitionis origo
Ipsa fuit rerum primum natura creatrix,
Arboribus quoniam bacae glandesque caducae
Tempestiva dabant pullorum examina subter;
Unde etiam libitumst‘stirpes committere'ramis
Et nova defodere in terram virgulta per agros.
Inde aliam atque aliam culturam dulcis agelli
Temptabant fructusque feros mansuescere terram
Cemebant indulgendo blandeque colendo.
Inque dies magis in montem succedere silvas
Cogebant infraque locum concedere cultis,
Prata lacus rivos segetes vinetaque laeta
Collibus et campis ut haberent, atque olearum
Caerula distinguens inter plaga currere posset
Per tumulos et convalles camposque profusa 3
Ut nunc esse vides vario distincta lepore
Omnia, quae pomis intersita dulcibus ornant
Arbustisque tenent felicibus obsita circum.

At liquidas avium voces imitarier ore'
Ante fuit multo quarn levia carmina cantu
Concelebrare homines possent auresque iuvare.
Et zephyri, cava per calamorum, sibila primum
Agrestes docuere cavas inflare cicutas.
Inde minutatim dulces didicere querellas,

,1360

1365

1370

1375

1380

