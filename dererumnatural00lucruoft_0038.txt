4 DE RERUM NATURA ν

Rursus in antiquas referuntur religiones
Et dominos acres adsciscunt, omnia posse
Quos miseri credunt, ignari quid queat* esse,
Quid nequeat, finita potestas denique cuique
Quanam sit ratione atque alte terminus haerens. 90
Quod superest, ne te in promissis plura moremur,
Principio maria ac terras caelumque tuere;
Quorum naturam triplicem, tria corpora, Memmi,
Tres species tam dissimiles, tria talia teuta,
Una dies dabit exitio, multosque per annos 95
Sustentata ruet moles et machina mundi.
Nec me animi fallit quam res nova miraque menti
Accidat exitium caeli terraeque futurum,
Et quam difficile id mihi sit pervincere dictis 3
Ut fit ubi insolitam rem adportes auribus ante 100
Nec tamen hanc possis oculorum subdere visu-⁶ Μ
Nec iacere indu manus, via qua munita fidei
Proxima sert humanum in pectus templaque mentis.
Sed tamen effabor. Dictis dabit ipsa fidem res
Forsitan et graviter terrarum motibus ortis 10<
Omnia conquassari in parvo ternpore cernes.
Quod procul a nobis flectat fortuna gubernans,
Et ratio potius quam res persuadeat ipsa
Succidere horrisono posse omnia victa fragore.
Qua prius adgrediar quam de re fundere fata 110
Sanctius et multo certa ratione magis quarn
Pythia quae tripode a Phoebi lauroque profatur,
Multa tibi expediam doctis solacia dictis ς
Religione refrenatus ne forte rearis
Terras et solem et caelum, mare sidera lunam, 115
Corpore divino debere aeterna manere,
Proptereaque putes ritu par esse Gigantum
Pendere eos poenas inmani pro scelere omnes

