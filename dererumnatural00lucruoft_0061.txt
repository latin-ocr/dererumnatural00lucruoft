LIBER QUINTUS. 27

Nec potuere cupitum aetatis tangere florem
Nec reperire cibum nec iungi per Veneris res.
Multa videmus enim rebus concurrere debere,
Ut propagando possint procudere saecla. 850
Multaque tum interiisse animantum saecla necessest 855
Nec potuisse propagando procudere prolem.
Nam quaecumque vides vesci vitalibus auris,
Aut dolus aut virtus aut denique mobilitas est
Ex ineunte aevo genus id tutata reservans.
Multaque sunt, nobis ex utilitate sua quae 860
Commendata manent, tutelae tradita nostrae.
Principio genus acre leonum saevaque saecla
Tutatast virtus, volpes dolus et fuga cervos.
At levisomna canum fido cum pectore corda
Et genus omne quod est veterino semine partum Γ 865
Lanigeraeque simul pecudes et bucera saecla ·
Omnia sunt hominum tutelae tradita, Memmi.
Nam cupide fugere feras pacemque secuta
Sunt et larga suo sine pabula parta labore,
Quae damus utilitatis eorum praemia causa. 870
At quis nil horum tribuit natura, nec ipsa
Sponte sua possent ut vivere nec dare nobis
Utilitatem aliquam quare‘pateremur eorum
Praesidio nostro pasci genus esseque tutum, «
Scilicet haec aliis praedae lucroque iacebant Q* 875
Indupedita suis fatalibus omnia vinclis,
Donec ad interitum genus id natura redegit.
Sed neque Centauri fuerunt, nec tempore in ullo
Esse queunt duplici natura et corpore bino
Ex alienigenis membris compacta, potestas 880
Hinc illinc visque ut non 'sat par esse potissit. ,
Id licet hinc quamvis hebeti cognoscere corde. '¹²¹‘ ⁵ ’
Principio circum tribus actis impiger annis

