36 DE RERUM NATURA

Acrius ex ira quod enirn se quisque parabat

Ulcisci quam nunc concessumst legibus aequis,

Hanc ob rem est homines pertaesum vi colere aevom. 1 150

Inde metus maculat poenarum praemia vitae.

Circumretit enim vis atque iniuria quemque

Atque, unde exortast, ad eum plerumque revertit,

Nec facilest placidam ac pacatam degere vitam

Qui violat factis communia foedera pacis. 1155

Etsi fallit enim divom genus humanumque,

Perpetuo tamen id fore clam diffidere debet3

Quippe ubi se multi per somnia saepe loquentes

Aut morbo delirantes protraxe ferantur' ' υ αφ’-’.ὲ t.

Et celata mala in medium et peccata dedisse. 1160
Nunc quae causa deum per magnas numina gentes

Pervulgarit et ararum compleverit urbes

suscipiendaque curarit sollemnia sacra,

Quae nunc in magnis florent sacra rebu' locisque,

Unde etiam nunc est mortalibus insitus horror 1165

Qui delubra deum nova toto suscitat orbi

Terrarum et festis cogit celebrare diebus,

Non ita difficilest rationem reddere verbis.

Quippe etenim iarn tum divum mortalia saecla

Egregias animo facies vigilante videbant 1170

Et magis in somnis mirando corporis auctu.

His igitur sensum tribuebant propterea quod

Membra movere videbantur vocesque superbas

Mittere pro facie praeclara et viribus amplis.

Aeternamque dabant vitam, quia semper eorum 1175

Suppeditabatur facies et forma manebat,

Et tamen omnino quod tantis viribus auctos

Non temere ulla vi convinci posse putabant.

Fortunisque ideo longe praestare putabant,

Quod mortis timor haud quemquam vexaret eorum, 1180

