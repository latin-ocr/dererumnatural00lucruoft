12 DE RERUM NATURA

Atque illi quos a vita natura removit. 350
Praeterea quaecumque manent aeterna necessumst
Aut, quia sunt solido curn corpore, respuere ictus
Nec penetrare pati sibi quicquam quod queat artas
Dissociare intus partes, ut materiai
Corpora sunt quorum naturam ostendimus ante, 355
Aut ideo durare aetatem posse per omnem,
Plagarum quia sunt expertia, sicut inane est
Quod manet intactum neque ab ictu fungitur hilum,
Aut etiam quia nulla loci fit copia circum,
Quo quasi res possint discedere dissoluique, 360
Sicut summarum summa est aeterna neque extra
Qui locus est quo dissiliant neque corpora sunt quae
Possint incidere et valida dissolvere plaga.
At neque, uti docui, solido cum corpore mundi
Naturast, quoniam admixtumst in rebus inane; 365
Nec tamen est ut inane, neque autem corpora desunt,
Ex infinito quae possint forte coorta
Corruere hane rerum violento turbine summam
Aut aliam quamvis cladem inportare pericli,
Nec porro natura loci spatiumque profundi 370
Deficit, exspargi quo possint moenia mundi ς
Aut alia quavis possunt vi pulsa perire.
Haud igitur leti praeclusa est ianua caelo
Nec soli terraeque neque altis aequoris undis,
Sed patet immane et vasto respectat hiatu. 375
Quare etiarn nativa necessumst confiteare
Haec eadem 3 neque enim, mortali corpore quae sunt,
Ex infinito iam tempore adhuc potuissent
Inmensi validas aevi contemnere vires.
Denique tantopere inter se cum maxima mundi 380
Pugnent membra, pio nequaquam concita bello,
Nonne vides aliquam longi certaminis ollis

