LIBER QUINTUS. 39

Sive quod inducti terrae bonitate volebant

Pandere agros pingues et pascua reddere rura,

Sive feras interficere et ditescere praeda. ’

Nam fovea atque igni prius est venarier ortum 1250
Quam· saepire plagis saltum canibusque ciere.

Quidquid id est, quacumque e causa flammeus ardor
Horribili sonitu silvas exederat altis

Ab radicibus et terram percoxerat igni,

Manabat venis ferventibus in loca terrae 1255
Concava conveniens argenti rivus et auri,

Aeris item et plumbi. Quae cum concreta videbant
Posterius claro in terra splendere colore,

Tollebant nitido capti levique lepore,

Et si ili⁶ffirmata videbant esse figura 1260
Atq e lacunarum fuerant vestigia cuique.

Turn penetrabat eos posse haec liquefacta calore
Quamlibet in formam et faciem decurrere rerum
Et'prorsum quamvis in acuta ac tenuia posse
Mucronum duci fastigia procudendo, 1265
Ut sibi tela darent, silvasque ut caedere possent
Materiemque dolare et levia radere tigna

Et terebrare etiam ac pertundere perque forare.

Nec minus argento facere haec auroque parabant

Quam validi primum violentis viribus aeris 3 1270
Nequiquam, quoniam cedebat victa potestas

Nec poterat pariter durum sufferre laborem.

Tum fuit in pretio magis aes aurumque iacebat
Proptersinutilitatem hebeti mucrone retusum.

Nunc iacet aes, aurum in summurn successit honorem. 1275
Sic volvenda aetas commutat tempora rerum.

Quod fuit in pretio, fit nullo denique honore;
Porro aliud succedit et e contemptibus exit
Inque dies magis adpetitur floretque repertum

